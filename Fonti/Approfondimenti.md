
# Procedura penale

Indagato --> Imputato 

Quando il PM esercita l'azione penale, prima della decisione del GUP

L'esercizio dell'azione penale è sempre obbligatoria 

# Processo

in questa fase avviene il contraddittorio delle parti 

## Indagini preliminari

La fase pre-processuale cd. indagini preliminari è finalizzata ad individuare ed assicurare le fonti di prova, per permettere al P.M. di decidere se esercitare o meno l'azione penale, nei confronti del soggetto ritenuto essere l'autore di un reato.

La richiesta di rinvio a giudizio deve essere sempre preceduta dall'avviso all'indagato della conclusione delle indagini preliminari.

## Udienza preliminare

Si colloca tra le indagini preliminari e il dibattimento è viene chiamata filtro

Filtra l'accesso al dibattimento dei processi, facendo si che quelli non meritevoli es. quadro accusatorio non chiaro, siano bloccati prima. Si celebra necessariamente per i processi di competenza della Corte d'Assise e del Tribunale in competenza collegiale.

In questa fase abbiamo il G.I.P. e il G.U.P. che sono diversi in quanto il G.I.P. seguendo la fase pre-processuale, ha già conoscenza degli atti e potrebbe essere non imparziale.

Il G.U.P. emana eventualmente il non luogo a procedere o il decreto che dispone il giudizio, contenendo l'enunciazione del fatto reato contestato, in forma chiara e precisa, indicando l'esatta circostanza del luogo e di tempo in cui il soggetto dovrà presentarsi in giudizio. La mancanza di uno di questi comporta la nullità del decreto

  

Dopo l'emissione del decreto che dispone il giudizio, vi è la formazione del fascicolo per il dibattimento. Consente al giudice di farsi un'opinione prima di conoscere le parti. Vengono inseriti al suo interno i verbali degli atti irripetibili, le perquisizioni e i sequestri...

Tutti gli atti prodotti nel corso delle indagini preliminari dal difensore verranno contenuti nel fascicolo del P.M. e potranno essere acquisiti solamente previo accordo delle parti (cd. acquisizione concordata).

## Dibattimento

Fase orientata alla ricostruzione dei fatti oggetto dell'imputazione e può anche essere articolata con più udienze.

Il dibattimento è normalmente pubblico, potendovi assistere chiunque, in circostanze particolari a porte chiuse es. presenza di minorenni.

Durante la fase del dibattimento si forma la prova nell'istruzione dibattimentale

Si compone da tre fasi:

- Atti introduttivi --> questioni formali

- Istruzione dibattimentale --> fase dove si esaminano tesi, consulenti e l'imputato (se ne fa richiesta) -- si acquisiscono le prove

1. Viene effettuato un esame diretto (necessario) dove il P.M. pone delle domande al soggetto che ne è destinato

2. Controesame (eventuale) la parte che ne ha diritto potrebbe decidere di non procedervi, le domande all’esaminato possono essere rivolte dalle parti che non hanno richiesto l'esame al fine di muovere nel soggetto esaminato delle contraddizioni

3. Riesame (doppiamente eventuale) si svolge solamente se vi è stato il controesame e soltanto se la parte processuale interessata ritiene che sia opportuna, ha la funzione di "recupero" dopo che il controesame ha messo in dubbio la credibilità del soggetto esaminato.

- Discussione finale --> le parti formulano le loro conclusioni ed avanzano richieste

**Sentenza** --> deliberata in camera di consiglio, essa viene letta in udienza che si concluderà con una sentenza di condanna o di proscioglimento.

  
  
  

La formazione del fascicolo per il dibattimento avviene durante la fase delle indagini preliminari 

  

# Atti di P.G.

i sovraintendenti --> sono ufficiali di P.G.

Una sezione di P.G. può essere costituita presso la procura della Repubblica presso il tribunale

## Attività investigativa

l'attività investigativa della polizia giudiziaria può essere di *iniziativa o delegata dal P.M.*

Le *attività di iniziativa* (non può essere arbitraria ed è limitata dalla legge, inoltre deve avvisare prontamente il P.M. che assunto la direzione delle indagini) vengono svolte durante la fase delle indagini preliminari, può essere anche svolta nella fase processuale, dopo che è stata promossa l'azione penale, con le indagini integrative.

Consiste in *atti tipici* (perquisizioni o sequestri) o *atipici* (pedinamenti o appostamenti), di informazione, investigazione ed assicurazione, per la ricostruzione del fatto e all'individuazione del colpevole. Nel caso che il P.M. abbia assunto la direzione delle indagini il compimento di atti di iniziativa non deve contrastare con le direttive da questi impartite e deve essere caratterizzato dalla necessità e dall'urgenza, questo perché in tali casi, se si dovessero attendere le direttive dell' A.G. le fonti di prova utili per le indagini potrebbero non essere assicurate adeguatamente.

Il P.M. può espressamente vietare alla P.G. di compiere determinati atti, che potrebbero compromettere il prosieguo delle indagini o pregiudicare la genuinità della prova.

Il *P.M. può compiere personalmente attività d'indagine ma può avvalersi della P.G. per il compimento di attività d'indagine e di atti specificatamente dettagliati*, le quali saranno dettagliate. Le attività delegate dovranno essere svolte nella massima tempestività e diligenza, osservando scrupolosamente le norme dettate dal codice di procedura penale. Eventuali ostacoli all'interruzione delle attività delegate o impartite, devono essere tempestivamente riferiti al magistrato delegante.

Eventuali omissioni, ritardi e la negligenza delle esecuzione degli ordini, impartiti dall'A.G. costituiscono comportamenti omissivi in sede penale e disciplinare.

La valutazione dei presupposti di legittimità, necessità e urgenza degli atti delegati, non spetta alla P.G. ma all'A.G., che ordina l'esecuzione dell'atto.

La P.G. può solo valutare l'esistenza dei requisiti formali dell'atto, la cui mancanza renderebbe inesistente (es. mancanza firma dell'autorità mandante) oppure ineseguibile (es. la P.G. non può eseguire il provvedimento di custodia cautelare se mancano le generalità o gli elementi di identificazione dell'imputato).

*Il P.M. può delegare la P.G. tutti quegli atti che egli stesso può compiere ad eccezione dell'interrogatorio e dei confronti in cui la persona indagata non si trovi in stato di libertà.

La P.G. provvede alla notifica degli atti processuali, all'accompagnamento coattivo dell’imputato o dell'indagato, dei testimoni, provvede al controllo delle persone sottoposte alle misure cautelari o di sicurezza e dà esecuzione alle misure cautelari ed agli ordini di carcerazione o di internamento.

Gli atti vengono classificati in **coercitivi** quando garantiscono la disponibilità fisica della persona sottoposta ad indagine (es. arresto, fermo,...); **informativi**, diretti a consentire la ricerca della notizia criminis (es. ricezione denuncia, ricezione querela,...); **investigativi**, esplicitano i poteri di accertamento e di investigazione della P.G., questi si dividono in due sotto categorie: per l'acquisizione delle fonti di prova (ed.atti di identificazione, sommare informazioni dell'indagato, dichiarazioni spontanee dell'indagato, sommare informazioni di chi può riferire sui fatti, acquisizione di plichi e corrispondenza); per l'acquisizione diretta della prova (es. accertamenti urgenti sui luoghi, sulle cose, sulle persone, perquisizioni e sequestri). 

## Annotazioni e verbali

Le *annotazioni e verbali sono atti tipici*, previsti dal codice di procedure penale che ne disciplina come devono essere redatti. Le *annotazioni* è un documento semplice non formale per gli atti atipici, il *verbale* è un documento a schema prefissato con ampia validità probatoria utilizzato per gli atti tipici della P.G.

L'*annotazione* costituisce la documentazione ordinaria dell'attività di iniziativa della P.G., mentre l'attività delegata dal P.M. richiede la forma del verbale.

Si può notare anche sommariamente secondo la discrezionalità di chi opera e l'importanza di cosa annota. Gli Ufficiali e Agenti della P.G., laddove vengono chiamati a testimoniare sull'attività svolta, potranno fare riferimento agli atti compiuti e documentati, attraverso le annotazioni.

Le *annotazioni* ==(deve essere diretta al P.M. o al responsabile del servizio di P.G.)==, contengono l'indicazione dell'Ufficiale o dell'Agente di P.G. che ha compiuto le attività svolte, l'indicazione del giorno e del luogo dove sono state eseguire le indagini e i risultato dell'indagine compiuta. La P.G. quando assume dichiarazione o per il compimento di atti si avvale di altre persone, annota anche le relative generalità e tutte le indicazioni utili all'identificazione. Possono essere anche integrate foto o file audio, utilizzati come prova documentale.

Il *verbale* ha una forma, e viene utilizzata per ==querele, denunce, istanze==; sommare informazioni e dichiarazione spontanee; informazioni delle persone che possono riferire sui fatti; perquisizioni e sequestri; identificazione della persona dell'indagato e delle persone in grado di riferire sui fatti; acquisizione di plichi o corrispondenze; accertamenti urgenti su luoghi, cose e persone; atti che descrivono fatti e situazioni eventualmente compiuti sino a che il P.M. non ha impartito le direttive. La mancata verbalizzazione degli atti di P.G. sopracitati, non causa la nullità, se la P.G. documenta usando una forma diversa es. annotazione, l'atto non sarà nullo, a patto che sia comunque sufficiente a consentire l'individuazione delle fonti da cui è scaturita.

*Tra le attività di iniziativa della P.G. vi sono l'arresto obbligatorio, arresto facoltativo ed il fermo di indiziato di delitto.* Tutti questi atti ==richiedono la forma verbale.== Il verbale è l'atto *previsto anche per l'interrogatorio dell'arrestato o del fermato*, che può essere eseguito soltanto dal P.M., quando l'indagato si trova in stato di libertà l'interrogatorio può essere delegato alla P.G., anche in tal caso è richiesta la verbalizzazione.

Il P.M. compie personalmente ogni attività di indagine ma può avvalersi della P.G., in questo caso, la P.G. non opera di iniziativa ma agisce su delega del P.M., le attività eseguire devono essere verbalizzate.

Il verbale viene compilato dal Pubblico Ufficiale e fa fede delle operazioni compiute da lui o da altro P.U. che lo assiste. Costituisce piena prova fino a querela di falso o che è provvisto di fede privilegiata (quanto contenuto dal verbale si presume vero fino a querela di falso, ovvero significa che chi vuole contestare la veridicità di quanto riportato deve intentare un giudizio proponendo la cd. azione di querela di falso e solo se la falsità viene dichiarata da un Giudice, si potrà dire che il verbale non contiene il vero).

Il verbale può essere anche in forma riassuntiva, ma deve essere integrata con la riproduzione fonografica e con registrazione audio. Quando la riproduzione fonografica è ritenuta insufficiente, può essere aggiunta la riproduzione audiovisiva.

Il *verbale* è comporto da un **oggetto** (formulato in modo sintetico, consente di individuare immediatamente di quale verbale si tratti e di quale sia il suo contenuto. Bisogna evidenziare se si tratta di un atto soggetto a convalida da parte dell'A.G es. verbali di perquisizioni, sequestro,..., la quale ha un tempo ben preciso e se l'atto non viene convalidato perde l'efficacia) **apertura** (indicato l'anno, il mese, il giorno e l'ora in cui comincia e finisce la verbalizzazione, generalità delle persone intervenute, qualora siano assenti persone che avrebbero dovuto presenziare all'atto o parteciparvi, vanno indicate le ragioni, se conosciute, della mancata presenza. Le generalità vanno controllate mediante documento d'identificazione, in mancanza vanno chieste le notizie in qualche modo utili ad identificare la persona quali pseudonimo, soprannome, eventuali beni patrimoniali posseduti) **corpo** (bisogna descrivere cosa è stato fatto o che cosa il verbalizzante ha constatato, nonché le dichiarazioni da lui o altro pubblico ufficiale che lo assiste, se la dichiarazione è resa spontaneamente o su domanda e in tal caso deve essere riportata la domanda. Se la dichiarazione è dettata dal dichiarante, o se questi si è avvalso dell'autorizzazione a consultare note scritte, deve essere fatta menzione. Se viene data lettura di una precedente verbalizzazione resa da altri, si deve dare atto di tale operazione, invitando la parte a dichiarare se la conferma o se vuole aggiungere altri particolari o se vuole modificarla) e la **chiusura** (letto, firmato e sottoscritto per ogni suo foglio). Qualora questa partizione non fosse rispettata, il verbale è comunque valido, purché contenga gli elementi essenziali, pena la sua nullità.

==Il verbale deve essere interrotto quando una persona informata sui fatti rende dichiarazioni quali emergono indizi di reità a suo carico.== Pertanto, da testimone finisce per assumere la veste dell'indagato. Deve essere informato che, a seguito di tali dichiarazioni, potranno essere svolte indagini nei suoi confronti e deve essere invitato a nominare un difensore.

Se la persona informata sui fatti è sordomuta lo si menziona nel verbale e gli si presentano le domande in forma scritta.

Se vi è incertezza delle persone intervenute, manca la sottoscrizione del P.U. che lo ha redatto, il verbale è nullo.

La P.G. annota tutte le attività di indagine compiute, inoltre può valutare discrezionalmente quali siano le forme di annotazione ritenute più idonee e può procedere ad una annotazione sommaria delle attività svolte.

Servono per far apprendere a chi non ha partecipato personalmente alle attività di indagini quali attività siano state espletate (es. ascolto di notizie, osservazione diretta, analisi tecniche,...) e quali risultati hanno prodotto.

La documentazione sarà a disposizione del P.M. che ne controlla la regolarità. Una volta ricevuta la documentazione viene a conoscenza dell'indagine effettuata e di assumere le proprie determinazioni. In seguito all'esercizio penale ed all'instaurarsi del processo, la documentazione diviene fruibile ed utilizzabile anche ai soggetti coinvolti nel procedimento penale. Durante le indagini, i documenti sono coperti da segreto istruttorio, ma sono ostensibili a domanda degli interessati, solo previo nulla osta del P.M.

==La documentazione degli atti di polizia giudiziaria non può essere utilizzata a costituire elementi di prova da utilizzare in giudizio, in quanto secondo l'ordinamento processuale penale vige che la prova si formi in dibattimento, nel contraddittorio delle parti; tutti i soggetti del processo penale devono poter partecipare alla acquisizione delle prove nel giudizio.==

Vi sono dei casi nei quali la prova individuata ed assicurata nella fase investigativa può essere utilizzata, in via eccezionale nel dibattimento, poiché per sua natura, non può essere oggettivamente ripetuta oppure perché la replicazione della prova nella fase dibattimentale, che normalmente si celebra dopo un periodo di tempo considerevole rispetto alla fase delle indagini preliminari, ne comprometterebbe la genuinità.

Gli atti della P.G. si dividono in atti ripetibili ovvero, attività che possono essere replicate, senza alterare il risultato, atti irripetibili (es. perquisizioni, sequestri, arresto, fermo, accertamenti e rilievi urgenti, intercettazioni telefoniche. Sono documentati mediante verbale, che viene acquisito al fascicolo del dibattimento), si esauriscono nel momento stesso in cui sono compiuti, senza possibilità di ripetizione e sono generalmente atti compiuti a sorpresa dell'interessato.

  
Gli Agenti di P.G. non possono redigere gli stessi atti degli Ufficiali di P.G.

## Relazione di servizio

La *relazione di servizio* (viene indirizzata al dirigente dell'Ufficio e trasmessa ad altri uffici) è un atto atipico, in quanto non è contemplato da nessuna norma del codice di procedure penale. Pertanto, è un atto a forma e contenuti liberi, serve alla comunicazione interna all'Ufficio e fanno sì che venga utilizzata per vari motivi ed anche in settori diversi da quello penale e processuale.

==Quando la relazione di servizio contiene una notizia di reato o quando documenta una attività di indagine svolta in ambito investigativo o attesta gli accertamenti eseguiti in quella fase, assume una rilevanza esterna, viene presa al fascicolo del P.M. e può essere utilizzata nella fase del dibattimento ai fini delle contestazioni rivolte al testimone.==

La relazione di servizio anche se dovrebbe essere qualificata come atto ripetibile, in quanto non assume veste di verbale, la P.G., può nuovamente descrivere l'attività svolta e le evidenza e risultanze istruttore anche in momenti successivi all'indagine, per la Giurisprudenza la relazione di servizio viene qualificato come atto irripetibile e dunque ne disciplina diversamente l'utilizzo processuale e la valenza probatoria.

## Denuncia

La *denuncia*, come il referto (solo per i reati procedibili d'ufficio), ==riguarda le indagini preliminari e l'udienza preliminare==, precisamente alla Notizia di reato. Infatti, non è altro che una notizia di reato provenienti dai soggetti privi della qualifica di Ufficiale o Agente di P.G. quali: privati cittadini, pubblici ufficiali, incaricati di pubblico servizio, esercenti un servizio di pubblica necessità.

Le denunce devono essere presentate o trasmesse al P.M. o ad un Ufficiale di P.G.. La *denuncia è presentata oralmente o per iscritto*, personalmente o a mezzo di procuratore speciale, al P.M. o a un Ufficiale di P.G.

Gli ufficiali e gli incaricati di pubblico servizio, se nell'esercizio o a causa delle loro funzioni o del loro servizio hanno notizia di un reato perseguibile d'ufficio, devono farne denuncia per iscritto, deve essere presentata e trasmessa senza ritardo al P.M. o a un ufficiale di polizia giudiziaria.

==Per i privati è facoltativa la denuncia==, solamente in alcuni casi ==è obbligatoria, quando ha avuto notizia di un delitto contro la personalità dello Stato o di un delitto per il quale la legge stabilisce la pena dell'ergastolo.== *Non ci sono limiti di tempo per la presentazione della denuncia*, che può essere presentata oralmente o per iscritto.

La denuncia deve contenere l'esposizione degli elementi essenziali del fatto, l'indicazione del giorno dell'acquisizione della notizia e l'indicazione delle fonti di prova già note, quando è possibile deve contenere le generalità il domicilio e quanto altro valga alla identificazione della persona alla quale il fatto è attribuito, e della persona offesa e di coloro che siano in grado di riferire su circostanze rilevanti per la ricostruzione dei fatti.

Un esonero della denuncia è prevista a favore del difensore, del consulente tecnico e dell'investigatore privato che non hanno l'obbligo di denuncia neppure relativamente ai reati dei quali abbiano avuto notizia nel corso delle attività investigative da essi svolti.

La P.G. deve verificare che il fatto denunciato sia penalmente rilevante e perseguibile d'ufficio e deve richiedere le generalità e ogni elemento utili all'identificazione del autore del fatto, persona offesa se diversa da quella denunciante, persone informata sui fatti. Inoltre, deve rilasciare attestazione di resa denuncia ed effettuare l'inserimento nel sistema di indagine.

La notizia di reato deve essere trasmessa al P.M. senza ritardi e per iscritto entro 48 ore, se sono stati compiuti atti dove è prevista l'assistenza del difensore della persona nei cui confronti vengono svolte le indagini, mentre deve essere trasmessa immediatamente in forma orale, seguita da quella scritta, per i delitti e casi dove sussistono ragioni d'urgenza.

## Querela

*Manifestazione di volontà resa in maniera orale o scritta, con la quale la persona offesa dal reato, chieda che si proceda in ordine a un fatto previsto dalla legge come reato. 

La querela deve essere proposta ==entro tre mesi decorrenti non dal fatto-reato ma non dal giorno in cui la persona offesa ha avuto notizia di esso, il termine è di dodici mesi per i delitti di violenza sessuale in danno di maggiorenni, per atti sessuali con minorenne, il reato è perseguibile d'ufficio, per atti persecutori il termine della presentazione della querela è fissato in mesi sei.== Dopo tale termine la proposta è tardiva e quindi inefficace, di conseguenza, il giudice procederà all’archiviazione della notizia di reato o se l’azione penale è già promossa, proscioglierà l’imputato dichiarando il non luogo a procedere o il non doversi procedere per difetto di querela.

Può essere presentata per iscritto o verbale al P.M. o alla P.G. In questo caso si deve redigere il verbale che deve essere scritto dal verbalizzante che dal querelante. In caso di flagranza di reato che impone o consente l’arresto, la querela può essere presentata, anche oralmente, all’Ufficiale o all’Agente di P.G. presente sul luogo.

Quando la querela viene proposta nei confronti di uno o di alcuni di coloro che hanno commesso il reato, si estende automaticamente a tutti gli autori del reato. Questo è il principio dell’estensione o d’indivisibilità della querela. Il diritto di querela non può essere esercitato se vi è stata rinuncia espressa o tacita da parte di colui al quale ne spetta l’esercizio. La rinuncia è irrevocabile, non viene proposta. La remissione è l’atto irrevocabile  con il quale la persona offesa propone la revoca della querela, estinguendo di fatto il reato. Per essere efficace, e quindi perdere l’estinzione del reato, la remissione della querela deve essere accettata dal querelato; se l’accettazione non interviene la remissione non produce effetto.

Per delitti di violenza sessuale e atti sessuali con i minorenne, la querela è irrevocabile. Per il reato di atti persecutori è possibile la sola revoca-remissione processuale della querela dinanzi al giudice e non dinanzi alla Polizia Giudiziaria.

## Notizia di reato
Rientra tra le funzioni della P.G. l'attività di informazione, la funzione è attiva quando è la stessa P.G. che acquisisce direttamente la notizia di reato e la comunica al P.M., titolare dell'azione penale.
La funzione è passiva quando la P.G. riceva la notizia di reato dall'esterno in quanto viene ad essa presentata o trasmessa da altri.
Mentre l'acquisizione della notizia di reato è un onere che la P.G. condivide con il P.M., la comunicazione della notizia di reato al P.M. è compito specifico della Polizia Giudiziaria.
La notizia di reato ricevuta direttamente o indirettamente, obbliga il P.M e la Polizia Giudiziaria ad avviare indagini preliminari di rispettiva competenza per verificare la fondatezza della notizia e per ricercare le fonti di prova e l'autore del fatto criminoso. Se la notizia risulta fondata, il P.M. dovrà dare inizio all'azione penale formalizzano l'accusa nei confronti dell'indagato, ovvero con la formazione al rinvio al giudizio.
Quando gli elementi acquisiti nel corso delle indagini preliminari non consentono di formulare una ragionevole previsione di condanna o di applicazione di una misura di sicurezza diversa dalla confisca, il P.M. presenta al giudice richiesta di archiviazione.
L'esercizio dell'azione penale o richiesta di archiviazione devono avvenire nel termine di tre mesi dalla scadenza nei termini massimi di durata delle indagini preliminari o entro tre mesi dall'avviso dell'indagato della conclusione delle indagini preliminari. Il termine è di nove mesi per i reati più gravi.
Si tratta di di fonti qualificate, quando la denuncia parte di pubblici o incaricati di pubblico servizio, la denuncia da parte di privati ed il referto.
La notizia di reato è acquisita quando la fonte non è qualificata ovverosia non è tipica e dunque non è prevista dal codice; si tratta di notizie prese di iniziativa dalla P.G., quali le fonti confidenziali, le notizie di provvedimenti degli organi di comunicazione di messa o da scritti anonimi o da constatazione dirette della P.G. in caso di flagranza di reati. La P.G. in questi casi, svolge una serie di attività preliminari volte alla verifica della attendibilità della notizia prima di poterla considerare e trattare come notizia di reato.
Sono pubblici ufficiali coloro che esercitano la funzione legislativa o funzione giudiziaria.
La funzione amministrativa è disciplinata da norme di diritto pubblico e consiste in un potere deliberativo, autoritario o certificativo.
Il potere deliberativo è tipico del funzionario di Stato i quali assumono atti e manifestazioni di volontà.
Il potere autoritativo è tipico delle forze dell'ordine, le quali possono assumere atti che incidono unilateralmente sulla sfera giuridica del destinatario. L'atto autoritativo, ha forza vincolante e deve essere eseguito indipendentemente dalla volontà di adesione del destinatario, anche contro la propria volontà.
Il potere certificativo permette di attestare, documentare o certificare stati, situazioni, qualifiche, atti ed è tipico di notai, cancellieri e medici.
La denuncia presentata è irrevocabile essendo un atto informativo per i reati perseguibili d'ufficio e non una manifestazione di volontà Al contrario, per i reati perseguibili da querela, se manca, l'azione penale è improcedibile per difetto di una condizione fondamentale, detta appunto condizione di procedibilità, senza la quale l'azione penale non va vanti. nel caso di reati perseguibili d'ufficio, la denuncia non può essere revocata e l'azione penale segue il suo corso. Anche qualora venisse meno la querela, la procedibilità d'ufficio del reato fa si che comunque l'azione penale prosegua.
La denuncia anonima è uno scritto o una segnalazione telefonica fatta pervenire A.G. o alla P.G. da persona ignota che intende mantenere l'anonimato. Nei casi prevedono che della delazione anonima non può essere fatto alcun uso processuale, salvo che costituisca corpo del reato oppure ne sia accertata la provenienza dall'imputato. In tale caso si procede alla confisca dei documenti anonimi. Le denunce anonime vengono iscritte in apposito registro presso la Procura e dopo cinque anni registro e documenti relativi verranno distrutti.
Pur non avendo alcun valore processuale, la denuncia anonima, costituisce uno spunto per la P.G. la quale può procedere di iniziativa all'adempimento di indagini investigative al fine di trovare riscontri probatori
La fonte confidenziale giunge alla P.G. dal confidente ovverosia da una persona che non ha un obbligo giuridico di informazione ma può avere un interesse. La notizia confidenziale va verificata per accertare quanto sia attendibile e se il riscontro è positivo ne va comunicato al P.M.. La P.G. deve garantire la segretezza della notizia e l'anonimato della fonte ed il Giudice non può obbligare a rivelare i nomi degli informatori. Le informazioni non possono essere utilizzate come prova, salvo che gli informatori vengano iscritto nel registro dei testimoni.

L'*istanza di procedimento* sia una condizione di procedibilità che un atto informativo. È una domanda di punizione del colpevole, da parte della persona offesa.

La *richiesta di procedimento* è l'atto con il quale il Ministro della Giustizia informa il P.M. dell'esistenza di un reato e chiede che venga esercitata l'azione penale.

Quando l'autore è ignoto il P.M. procede all'iscrizione successivamente, può indicare la data anteriore della quale si intende effettuare l'iscrizione.
Quando deve compiere un atto del procedimento, il giudice per le indagini preliminari, se ritiene che il reato per cui si procede debba essere attribuito a una persona che non è stata ancora iscritta nel registro delle notizie di reato, sentito il P.M., gli ordina con decreto motivati di provvedere all'iscrizione. L'indagato può chiedere al giudice di accertare la tempestività dell'iscrizione della notizia di reato che la riguarda.
Il termine massimo di durata delle indagini preliminari decorre dalla data in cui il Pubblico Ministero iscrive nell'apposito registro la notizia di reato.
Le generalità dell'indagato possono anche non essere note al momento della formulazione della prima informativa, in quanto la P.G. può disconoscere l'autore del fatto di reato. In tal caso il P.M. iscriverà la notizia nel registro contro ignoti e solo da quel momento decorreranno i termini d'indagine che sono di sei mesi, al termine dei quali il P.M. chiederà al G.I.P. l'archiviazione o la prosecuzione della indagini.

Dal momento dell'acquisizione della notizia di reato, prende vita il procedimento penale ordinario ossia senza riti alternativi, nelle sue diverse fasi (indagini preliminari - udienza preliminare - udienza dibattimentale). Da questo momento decorre il termine entro il quale la P.G. deve assolvere al compito di informare l'A.G. nella figura del dominus della indagini preliminari che è il P.M.

La comunicazione della notizia di reato deve contenere gli elementi essenziali del fatto esattamente come previsto per la denuncia. Deve inoltre contenere gli elementi raccolti e le fonti di prova ovverosia le cose e le tracce pertinenti il reato, Deve indicare quale attività è stata compiuta e di essa deve essere trasmessa la relativa documentazione. Deve indicare le generalità, il domicilio e quant'altro valga ad identificare la persona nei cui confronti vengono svolte indagini, persone offese, coloro che siano in grado di riferire circostanze utili alla ricostruzione dei fatti.
La comunicazione della notizia di reato va inoltrata all'A.G. immediatamente nei casi d'urgenza o per delitti particolarmente gravi o di criminalità o di criminalità organizzativa oppure al più tardi entro 48 ore dal compimento dell'atto quando la P.G. ha compiuto un atto garantito. La trasmissione avviene senza ritardo ovverosia senza indugi ingiustificabili. Se la trasmissione avviene oltre i termini si configurerà una responsabilità disciplinare ma gli atti di indagine compiuti restano validi.
Il termine per riferire al P.M. la notizia di reato decorre dal momento in cu la notizia stessa è stata acquisita direttamente dalla P.G. o dal momento in cui a questa è stata trasmessa. Per valutare il tempestivo adempimento dell'obbligo di informativa e per non lasciare nell'indeterminatezza il concetto si senza ritardo la giurisprudenza, ha indicato che l'attività di informativa va espletata non appena possibile.
Ad una prima informativa al P.M. della notizia di reato, che indica gli elementi essenziali del fatto e le fonti di prova raccolte fino a quel momento, possono seguire della altre, i cd. seguiti. La P.G. può avanzare, se è in possesso degli elementi in grado di sostenerle, delle richieste istruttorie al P.M. (es. perquisizioni, intercettazioni, ecc...) che consentono di proseguire le indagini in via delegata e di raccogliere ulteriori elementi. Al compimento delle indagini, la P.G. riepilogherà tutta l'attività compita e le fonti delle prove emerse, al fine di consentire al P.M. di valutare la richiesta di misure cautelari al G.I.P nei confronti dell'indagato.
La comunicazione della notizia di reato viene redatta in dorma scritta e documentata. Può essere trasmessa oralmente per reati di criminalità organizzata o altri reati gravi. Deve seguire senza ritardi la forma scritta. La comunicazione viene generalmente redatta dall'Ufficiale di P.G. che ha ricevuto la notizia o ha curato l'indagine ed è trasmessa a firma del Dirigente dell'Ufficio.
Per comprendere quale sia l'ufficio del P.M. competente tengono conto della materia ossia del tipo e della gravità del reato. I reati di minore gravità vengono gestiti dal Giudice di Pace. Man mano che questa aumenta di grado di pericolosità collettiva, vengono gestiti in ordine dal Tribunale in composizione monocratica al Tribunale di composizione collegiale fino ad arrivare alla Corte d'Assise per i crimini particolarmente gravi ed efferati. Per i minorenni è sempre competente il tribunale per i minorenni. Il criterio del territorio tiene conto della circostanza giudiziaria in cui si verifica il fatto di reato. Infine, l'altro criterio di competenza è quello della connessione basato su eventuali rapporti di collegamento con altri procedimenti penali.
Anche dopo la comunicazione della notizia di reato, la P.G. continua a svolgere le sue funzioni, sia di propria iniziativa che su delega del P.M.